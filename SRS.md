# Software Requirements Specification (SRS)

Project Information System of Auto Parts Store – «Інформаційна система магазину автозапчастин»

Authors: Філь Іван, Гасимова Аміна, Марченко Андрій

Customer: Auto-Parts Store

Instructor: ...

# 1 Introduction

Ця специфікація вимог до програмного забезпечення описує рішення потреби клієнта автоматизувати облік товарів та
документообіг в діяльності магазину. Цей документ містить наступні розділи: вступ до проблеми клієнта, запропоноване
командою рішення, специфічні вимоги системи та клієнта, а також діаграми, що ілюструють сценарії використання системи. У
наступному розділі описано прототип запропонованої системи, інструкції щодо її використання та приклади сценаріїв.
Наприкінці наведено список джерел та посилань.

## 1.1 Purpose

Специфікація вимог до програмного забезпечення (SRS) служить для окреслення технічних вимог, необхідних розробникам, які
працюють над створенням системи для автоматизації товарного обліку та документообігу в діяльності магазину клієнта. Цей
документ надає конкретну інформацію, таку як вимоги, обмеження та детальний опис запропонованої системи. Цільовою
аудиторією цього документа є розробники, які працюють над створенням системи для клієнта.

## 1.2 Scope

Результатом проекту стане система з веб-інтерфейсом, яка автоматизує рутинні операції бізнес-процесів у діяльності
підприємства. Використання системи спростить ведення документообігу, зменшить вплив людського фактора, збільшить
швидкість та якість обслуговування клієнтів, полегшить планування подальшого розвитку магазину.

Область застосування системи буде частиною наявної комп'ютерної інфраструктури компанії клієнта. Програму можна
запускати на будь-якому комп'ютері, який має доступ до Інтернету.

Frontend надає інтерфейси для користувачів, в залежності від їх ролі в системі. Frontend буде складатися з наступних
компонентів:

- інтернет-магазин (взаємодія з клієнтом - пошук, демонстрація і реклама товарів, створення замовлень);
- інтерфейс продавця (здійснення продаж і повернень);
- інтерфейс оператора (обробка отриманих замовлень);
- інтерфейс менеджера (аналіз статистики та облік товарів);
- інтерфейс комірника (облік товарів на складі);
- інтерфейс комплектувальника (комплектування замовлень).

## 1.3 Definitions, acronyms, and abbreviations

Щоб прояснити термінологію, акроніми та абревіатури, що використовуються в документі, у списку нижче наведено значення
цих термінів.

[//]: # (TODO: Definitions, acronyms and abbreviations)
...

## 1.4 Organization

Після цього вступного розділу решта документа детально описує специфіку створюваної програмної системи. В Розділі 2
розглядається контекст роботи, функції та обмеження системи. Розділ 3 містить детальний перелік вимог до системи,
відповідно до ієрархічної нумерації. У Розділі 4 розглядаються вимоги до моделювання. Розділ 5 описує запропонований
прототип і деталі системи з інструкціями та сценаріями використання. Розділ 6 містить перелік літератури і посилань, які
були використані в цьому документі. У Розділі 7 наведено контактну інформацію.

# 2 Overall Description

Цей розділ надає узагальнену інформацію про перспективу проекту, функції та різні вимоги та обмеження. Більш детальні
описи вимог і функцій проекту будуть розглянуті в наступних розділах.

## 2.1 Product Perspective

Система призначена для використання працівниками магазину для автоматизації бізнес-процесів підприємства.

Архітектура системи передбачає наявність двох частин – клієнтська (інтерфейс користувача) та серверна. Обмін даними між
частинами системи здійснюється за протоколом HTTP.

Клієнтська частина забезпечує взаємодію користувача із системою, зокрема:

- Введення даних, та їх попередня валідація (перевірка нескладних правил, наприклад, мінімальна довжина паролю,
  обов’язкові для заповнення поля форми)
- Обмін інформацією із сервером, візуальне представлення отриманих даних.

Серверна частина відповідає за отримання, перетворення і збереження інформації згідно з бізнес-правилами.

## 2.2 Product Functions

### 2.2.1 Продаж товарів у роздріб

| Виконавець | Вхідна інформація                  | Вихідна інформація |
|------------|------------------------------------|--------------------|
| Продавець  | Список покупок (побажання покупця) | Фіскальний чек     |

Операція продажі здійснюється за допомогою РРО (реєстратор розрахункових операцій), а інформація про неї зберігається у
системі.
> У випадку, якщо товару немає в наявності, продавець пропонує покупцю оформити замовлення.

![](/img/bpmn/retail.png)

### 2.2.2 Повернення грошей за товар

| Виконавець | Вхідна інформація | Вихідна інформація        |
|------------|-------------------|---------------------------|
| Продавець  | Фіскальний чек    | Фіскальний чек повернення |

Повернення грошей за товар здійснюється за допомогою РРО на вимогу покупця, інформація про операцію зберігається у
системі. Покупець надає `фіскальний чек`, який засвідчує факт продажу.

Якщо товар якісний, то покупець має право повернути його не пізніше 14 днів з дня покупки за умови, що збережено
товарний вигляд, а сам товар не пошкоджено.

Якщо товарний вигляд не збережено, то магазин зобов'язаний повернути гроші за товар тільки якщо товар містить дефекти з
вини продавця.

![](/img/bpmn/refund.png)

### 2.2.3 Передача замовлення клієнту

| Виконавець | Вхідна інформація | Вихідна інформація |
|------------|-------------------|--------------------|
| Продавець  | Замовлення        | Фіскальний чек     |

Відбувається якщо клієнт при оформленні замовлення обрав спосіб доставлення "самовивіз". Інформація про отримання
реєструється в системі, а замовлення отримує статус "Отримане".

![](/img/bpmn/customer-receives-order.png)

### 2.2.4 Приймання товарів на склад

| Виконавець | Вхідна інформація                   | Вихідна інформація                                        |
|------------|-------------------------------------|-----------------------------------------------------------|
| Комірник   | Накладна 1-ТН або закупівельний акт | Прибутковий ордер М-4, Акт про розбіжність, накладна 1-ТН |

Комірник перевіряє супровідні документи та якість товару. Після перевірки необхідно оприбуткувати товари – додати їх у
систему (сканувати штрих-коди або вручну вказати ідентифікатор й кількість товару), оформити `прибутковий ордер М-4`.

> Товари повертають постачальнику у випадку, коли брак або невідповідності були виявлені під час приймання товарів до їх
> оприбуткування. Складаються документи – письмова
> `претензія на повернення` довільної форми, `Акт про розбіжність М-7` та `накладна 1-ТН`.

![](/img/bpmn/goods-arrival.png)

### 2.2.5 Комплектування замовлень

| Виконавець       | Вхідна інформація | Вихідна інформація |
|------------------|-------------------|--------------------|
| Комплектувальник | Замовлення        | Пакувальний лист   |

Комплектування є першою стадією виконання замовлення. Спочатку необхідно відібрати зі складу необхідну кількість
товарів. Далі ці товари розподіляються між замовленнями. Перед відправленням замовлення перевіряються та змінюють статус
на «В дорозі». Підготовлені до відправлення замовлення переміщують до зони відвантаження.

![](/img/bpmn/order-picking.png)

### 2.2.6 Вибуття товарів зі складу

| Виконавець | Вхідна інформація                   |
|------------|-------------------------------------|
| Комірник   | Накладна на відпуск матеріалів М-11 |

Вибуття товарів зі складу – переміщення товарів у магазин для продажу у роздріб (внутрішнє переміщення) та кур'єрське
доставлення замовлених товарів клієнтам (вибуття запасів зі складу). Документально оформляється накладною на відпуск
матеріалів М-11. Інформація про операцію реєструється в системі.

![](/img/bpmn/order-shipping.png)

## 2.3 User Characteristics

Користувачів системи можна розділити на 2 групи:

- Група "Співробітники підприємства": Менеджер, Оператор, Комплектувальник, Комірник, Продавець;
- Клієнти - до цієї групи входять ролі Клієнт-гість та Зареєстрований Клієнт.

Роль користувача визначає процеси в діяльності магазину, в яких користувач бере участь (тобто, в контексті розроблюваної
системи, права доступу до операцій та інформації).

### 2.3.1 Менеджер

Менеджер приймає рішення про постачання товарів у магазин та доставлення замовлень
клієнтам.

> Менеджер може бути й власником магазину.

- Проаналізувати статистику продажів, повернень, замовлень і т. д. (див. завдання – «Види запитів в інформаційній
  системі»). Сформувати список товарів, які необхідно замовити у постачальників;
- Сформувати замовлення на постачання (фірми, дилери) та закупівельні акти (невеликі підприємства, дрібні лавки), та
  надіслати їх постачальникам. Отримати від постачальників підтвердження, при необхідності – відкоригувати замовлення;
- Організувати доставлення замовлень (сформувати групи відправлень, графіки відвантаження, сформувати накладні-вимоги
  М-11).

![](/img/use-case/manager.png)

### 2.3.2 Оператор

Оператор обробляє замовлення від клієнтів.

- Переглянути список замовлень (статус – «в очікуванні»), передзвонити замовнику, запропонувати зачекати, поки товари
  будуть поставлені на склад. Якщо замовник не згоден – скасувати замовлення;
- Скасувати замовлення – у будь-який момент до відправлення замовлення, клієнт може передзвонити та скасувати
  замовлення. Оператор змінює статус замовлення на «скасовано» та скасовує резервування товарів.

![](/img/use-case/operator.png)

### 2.3.3 Комплектувальник

Комплектувальник збирає товари для замовлення та повертає товари назад для замовлень, що були скасовані.

- Зібрати замовлення – на основі відбірного листа зібрати та упакувати товари згідно зі списком, надрукувати чек і
  пакувальний лист, та вкласти їх у посилку. Змінити статус замовлення – «очікує на відправлення»;
- Скасувати замовлення – переглянути список замовлень (статус – «скасовано»), вилучити їх, повернути товари на склад.

![](/img/use-case/picker.png)

### 2.3.4 Комірник

Комірник – матеріально відповідальна особа, здійснює облік товарів на складі.

- Приймання товарів на склад – отримання, перевірка та оприбуткування товарів від постачальника на підставі накладної
  або акту;
- Вибуття товарів зі складу – переміщення товарів у магазин для продажу у роздріб (внутрішнє переміщення) та кур'єрське
  доставлення замовлених товарів клієнтам (вибуття запасів зі складу). В обох випадках оформлюється накладна-вимога на
  відпуск матеріалів М-11.

![](/img/use-case/storekeeper.png)

### 2.3.5 Продавець

Продавець – матеріально відповідальна особа, обслуговує покупців, які прийшли в магазин.

- Друк та приклеювання цінників на товари.
- Здійснення роздрібних продажів.
- Передача замовлень клієнтам (самовивіз із магазину).
- В кінці робочого дня продавець роздруковує звіт по проданим товарам.

![](/img/use-case/salesman.png)


[//]: # (TODO: описати 2 ролі - Клієнт-гість та Зареєстрований Клієнт)

### 2.3.6 Клієнт

Клієнт шукає і переглядає товари та робить замовлення на веб-сторінці магазину.

![](/img/use-case/customer.png)
